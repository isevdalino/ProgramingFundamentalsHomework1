# ProgramingFundamentalsHomework1

Зад. 1 (10 точки): Принцеса Лея бе отвлечена от Империята! Хан Соло тръгва по следите
ѝ - за щастие е успял да прихване съобщение, което би трябвало да съдържа
местонахождението на принцесата. То обаче е кодирано. Единственото, което Хан Соло
знае, е че имперските армии обикновено използват шифъра на Vigenere
(https://en.wikipedia.org/wiki/Vigen%C3%A8re_cipher). Успял е да прихване и кодиращата
дума, използвана за кодирането.
Помогнете на Хан Соло да разшифрова съобщението и да спаси любимата си. Напишете
функция, която по даден кодиран низ (до 100 символа) и дадена кодираща дума (до 10
символа) връща декодирания низ чрез параметър на функцията (не презаписвайте
даденото кодирано съобщение). Входните данни и резултатът (декодираното съобщение)
са символни низове, съдържащи само малки латински букви.
Забележка: Шифърът на Vigenere прилича на Цезаровото кодиране, което показахме на
едно от упражненията. Разликата е, че при Цезаровото кодиране всяка буква се измества
с едно и също число, докато тук изместването се определя от поредната буква на
кодиращата дума. И тук изместването е по модул 26, т.е. при достигане края на азбуката
се връщаме в началото (считаме, че a=0 и z=25). Например съобщението “tatooine” с
кодираща дума “sith” се кодира по показания начин (т.е. “tatooine” кодирано е “limvgqgl”).
Вашата функция при вход низът “limvgqgl” и кодираща дума “sith” трябва да върне
резултат “tatooine”.

t a t o o i n e

s = 18 i = 8 t = 19 h = 7 s = 18 i = 8 t = 19 h = 7

t+18=l a+8=i t+19=m o+7=v o+18=g i+8=q n+19=g e+7=l

Зад. 2 (10 точки): С ваша помощ Хан Соло успя да разшифрова имперското съобщение и
вече знае координатите на планетата, на която е затворена принцесата. Поради някои
особености на планетарната система обаче бордовият компютър не може да изчисли
най-доброто място за осъществяване на светлинния скок. Известни са ни координатите
на n-те планети в тази планетарна система и техните маси; знаем също, че светлинният
скок винаги трябва да бъде до точка с целочислени координати. Бордовият компютър
единствено е изчислил, че е най-добре да попаднем някъде в куба с координати на точка
А(a, b, c) и страна x (виж картинката). Колко е добро дадено място за светлинен скок се
определя по формулата:
fitness(point) = for i=0 to n:sum of dist(point, planeti )*mi , където dist е разстояние между точките в
тримерното пространство, m е масата на съответната планета, а n е броят на планетите в
системата.
Напишете функция, намира най-добрата точка за светлинния скок. Данните за n-те
планети са представени като матрица от дробни числа с n реда и 4 стълба - i-тият ред
съдържа съответно (x, y, z) координатите на i-тата планета и масата ѝ (в този ред).
Функцията трябва да проверява всички целочислени точки от дадения куб и да връща
като резултат коя от тях има най-голяма стойност на fitness функцията, както и самата
стойност.
Забележка: За удобство вместо двумерния масив можете да използвате структури.
Примерен вход:
n = 3
планета0 координати (0.1, 0.1, 0.1), маса 2
планета1 координати (4.9, 0.0, 0.0), маса 1
планета2 координати (0.0, 3.7, 0.0), маса 1
куб, дефиниран чрез точка А (1, 3, 2) и страна 4
Изход:
най-добрата точка за светлинен скок е (5, 7, 2) и има fitness 31.0357

Зад. 3 (10 точки): Хан Соло успя да достигне планетата, на която е отвлечената
принцеса. Оказва се, че Лея е заключена в най-голямата сграда там. Нашият герой се
нуждае от помощта ви, за да я намери. Напишете функция, която приема като параметър
карта на планетата и връща (евентуално чрез допълнителни параметри на функцията)
координатите на входа на сградата, в която е заключена принцеса Лея.
Картата на планетата представлява матрица с големина nxn, в която всяка клетка има
стойност 0, 1 или 2. Стойност 0 означава, че клетката е част от път, стойност 1 - част от
сграда, а стойност 2 - вход на сграда. За една сграда се счита група от клетки със
стойност 1 (или 2), които са съседни (т.е. имат обща страна), а под големина на сградата
разбираме броя клетки, от които тя се състои. За всяка сграда считаме, че има точно
един вход, отбелязан със стойност 2.
Упътване: Първо дефинирайте функция, която по дадена начална точка намира
големината на сградата, която я съдържа.
Примерен вход: n=8 -> Принцеса Лея е в сградата с вход с координати (4, 4), понеже тази
сграда е с големина 9 клетки.

0 0 0 0 0 0 1 0

0 1 2 0 1 1 2 0

0 1 0 0 0 0 0 0

0 0 0 1 1 1 0 0

1 1 0 1 2 1 0 1

1 1 0 1 1 1 0 2

2 0 0 0 0 0 0 1

0 0 0 0 0 0 0 0

Зад. 4 (10 точки): Най-накрая Хан Соло успя да открие своята любима! Пред него е
последното предизвикателство - да разбие кода за нейната килия. Кодът се въвежда от
клавиатура, на която присъстват всички малки латински букви. За щастие, последният
имперски войник, посетил принцесата, е оставил следи по клавиатурата и Хан Соло
успява да разбере n-те символа, от които се състои паролата. Остава му да изпробва
всевъзможните комбинации, докато открие правилната. Помогнете му, като генерирате
списък с всички възможни кодове за килията на принцесата. Приемете, че кодът е с
дължина точно n символа, сред които няма повтарящи се.
Напишете функция, която приема низ с дължина n от различни малки букви и генерира
всевъзможните им пермутации. Не е нужно да връщате всички пермутации като резултат
от функцията, може само да ги извеждате на екрана.
